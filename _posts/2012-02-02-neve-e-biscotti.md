---
id: 133
title: Neve e biscotti
date: 2012-02-02T17:01:28+00:00
author: annalanaro
layout: post
guid: http://anotherkitchenblog.wordpress.com/?p=133
permalink: /neve-e-biscotti/
categories:
  - dolce
  - ricette
tags:
  - avena
  - biscotti
  - neve
  - uvette
---
Nevica.

Non è una novità, nevica ovunque, in particolar modo qui ad Urbino. Tutto ciò significa che i mezzi pubblici sono bloccati, i treni manco parlarne, ogni mezz&#8217;ora salta la luce e in tutto il centro storico l&#8217;acqua è venuta a mancare. Nel frattempo, i supermercati hanno annunciato che fino a lunedì possiamo scordarci i nuovi arrivi commestibili.

<img title="vista da camera mia" src="/wp-content/uploads/2012/02/vista_3.jpg" alt="vista da camera mia" width="406" height="303" />

Una volta appurato che non sarei tornata in patria neanche questo weekend, ho deciso di far fruttare il tempo e ho acceso il forno&#8230; ecco una ricetta capace di scaldare anche il più gelido dei pomeriggi, caloricamente parlando.

## Biscotti ai fiocchi d&#8217;avena e uvetta
  
(dosi per 20 biscotti grandi)

**Ingredienti:**
  
* 150 g di burro
* 1/2 tazza di zucchero semolato
* 1 tazza di zucchero di canna
* 1 uovo
* 2 cucchiai d&#8217;acqua calda
* Aroma di vaniglia, o vanillina
* 2/3 di tazza di farina
* 1 cucchiaino di cannella
* 1/2 cucchiaino di sale
* 1/2 cucchiaino di bicarbonato
* 3 tazze di fiocchi d&#8217;avena
* 1 tazza di uvetta passa

Preriscalda il forno a 180° e fodera una teglia con della carta forno. Mescola il burro ammorbidito con lo zucchero finché non raggiungeranno una consistenza spumosa, aggiungi l&#8217;uovo e sbatti bene per ottenere una crema. Aggiungi l&#8217;acqua, la vaniglia e mescola bene.

In una terrina a parte, setaccia assieme farina, cannella, sale, bicarbonato e incorpora alla crema d&#8217;uovo, burro e zucchero. Aggiungi l&#8217;avena e le uvette, mescolando bene per distribuire le uvette in tutto l&#8217;impasto. Con le mani, forma delle palline e schiacciale sulla teglia per formare i biscotti e infornali per un quarto d&#8217;ora o poco più; dovranno risultare dorati solo alla base, l&#8217;avena tende a restare piuttosto pallida, non temete.

Al posto dell&#8217;uvetta, si possono usare datteri, mandorle, noci, nocciole o qualsiasi altra cosa che possa ispirare simpatia.

<img title="biscotti e neve" src="/wp-content/uploads/2012/02/collage1.jpg" alt="biscotti e neve" width="407" height="441" />