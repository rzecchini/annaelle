---
id: 122
title: La Torta Della Vita
date: 2012-01-19T11:35:51+00:00
author: annalanaro
layout: post
guid: http://anotherkitchenblog.wordpress.com/?p=122
permalink: /la-torta-della-vita/
categories:
  - dolce
  - ricette
tags:
  - cioccolato
  - inverno
  - zucca
---
Ammetto che ultimamente mi sto dedicando alla ricerca di nuovi sapori, e sempre di più trovo opzioni interessanti sul versante vegano. Questa torta &#8211; sperimentata qualche tempo fa su alcuni coraggiosi ospiti per cena &#8211; è diventato il mio dolce preferito fin dal primo morso. Un pezzettino di paradiso. La gioia per i palati afflitti. Va bene, la smetto&#8230;eccovi la ricetta.

## Ciambella di zucca e cioccolato

(seguita pedissequamente e tradotta da [PPK](http://www.theppk.com/2011/10/chocolate-pumpkin-loaf/))

* 1/2 tazza di salsa di mele (di seguito la ricetta)
* 1 tazza di zucca bollita e tritata
* 2 cucchiai di olio d&#8217;oliva
* 1/2 tazza di cacao amaro in polvere
* 1/3 di tazza + 2 cucchiai d&#8217;acqua bollente
* 1 tazza di zucchero
* 1 cucchiaino di vanillina
* 1 1/2 di farina tipo 00
* 1/2 cucchiaino di cannella
* 1/4 cucchiaino di zenzero in polvere
* 1/4 cucchiaino di noce moscata in polvere
* 1 cucchiaino di bicarbonato di sodio
* 1 cucchiaino di sale
* 150 g di cioccolato fondente

Il cioccolato può essere sostituito da mandorle tritate, noci a pezzi, nocciole, scorzette d&#8217;arancia e chi più ne ha più ne metta. 

**Per la salsa di mele:**
  
Sbuccia e taglia a pezzettini una mela grande, cuocila insieme a 1/4 di tazza d&#8217;acqua, un cucchiaino di zucchero e 1/2 cucchiaino di cannella. La salsa è pronta quando mescolando con una forchetta la mela si sfalda a formare una purea. (in alternativa, potete usare la composta di mele, vedi qualche post precedente)

Preriscalda il forno a 180°dopo aver imburrato e infarinato uno stampo da ciambella (in alternativa, va benissimo uno stampo da plum-cake foderato di carta da forno). Metti a bollire un pentolino d&#8217;acqua (servirà più tardi) e spezzetta il cioccolato grossolanamente.

Metti la salsa di mele, l&#8217;olio e il cacao in una terrina, mescolando a mano a mano gli ingredienti per evitare grumi. In un&#8217;altra ciotola setaccia la farina con le spezie, il bicarbonato e il sale.

Riempi 1/3 di tazza con l&#8217;acqua bollente (lasciando la restante a sobbollire, coperta) e aggiungila all&#8217;impasto di cioccolata, mescolando velocemente a dare una crema liscia. Aggiungi la zucca, lo zucchero e la vanillina e mescola.

Aggiungi metà del composto di farina a quello di cioccolato, incorpora piano, aggiungi un cucchiaio di acqua bollente e mescola ancora. Aggiungi infine l&#8217;altra metà del composto di farina e un altro cucchiaio d&#8217;acqua, mescolando finché il tutto non risulterà liscio e senza grumi. Aggiungi il cioccolato in pezzi, incorpora bene il tutto e versa il composto nello stampo.

La cottura è indicativamente di un&#8217;ora, ma consiglio di controllare lo stato della torta con uno stuzzicadenti negli ultimi dieci minuti. Se lo stuzzicadenti estratto risulta asciutto, la torta è pronta! Una volta estratta dal forno, lascia raffreddare la ciambella per dieci minuti, poi trasferiscila sulla griglia, taglia, servi e aspetta il risultato (lo straordinario risultato).

P.S. Tiepida è la fine del mondo. P.P.S. Non vi biasimerò nel caso lo serviste con della panna, in fondo siamo esseri umani, e neanche troppo buoni.

<img title="torta della vita" src="http://anotherkitchenblog.files.wordpress.com/2012/01/ppkloaf.jpg" alt="torta della vita" width="481" height="473" srcset="http://kitchen.annalanaro.com/wp-content/uploads/2012/01/ppkloaf.jpg 888w, http://kitchen.annalanaro.com/wp-content/uploads/2012/01/ppkloaf-300x294.jpg 300w" sizes="(max-width: 481px) 100vw, 481px" />