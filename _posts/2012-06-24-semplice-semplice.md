---
id: 270
title: Semplice, semplice
date: 2012-06-24T17:41:01+00:00
author: annalanaro
layout: post
guid: http://anotherkitchenblog.wordpress.com/?p=270
permalink: /semplice-semplice/
categories:
  - dolce
  - ricette
tags:
  - estate
  - mele
  - semplice
  - torta
---
Ci sono ricette che danno soddisfazione per il lungo processo che le compone, e ci sono quelle che danno soddisfazione, punto. Questa torta, se non si fosse già capito, fa parte ovviamente della seconda categoria. Non me ne prendo la paternità: l&#8217;ho assaggiata poco dopo natale, e non ho mai avuto il tempo di riportarla qui!

Ora che gli esami incombono ogni scusa è buona per prendermi una pausa dallo studio&#8230;specialmente se ciò implica qualcosa di dolce!

<img title="torta_mele" src="/wp-content/uploads/2012/06/cotta1.jpg" alt="torta_mele" width="545" height="364" />

## Torta semplice alle mele

(leggermente adattata dalla ricetta di Ric)

* 4 mele grandi
* 180 g di farina tipo 00
* 100 g di zucchero di canna, più due cucchiai per caramellare
* 1 uovo
* 1/2 bustina di lievito
* Cannella, a piacere

Sbuccia le mele, privale del torsolo e tagliale a pezzetti piccoli. In una terrina, mettile a riposare con zucchero e cannella finché non avranno rilasciato un po&#8217; del loro succo. Aggiungi poi gli altri ingredienti e mescola  per amalgamare il tutto.

<img title="preparazione1" src="/wp-content/uploads/2012/06/preparazione1e2.jpg" alt="" width="545" height="728" />

Il risultato sarà piuttosto secco e &#8220;meloso&#8221; (viva i neologismi!) ma non temere: mescolando le mele rilasceranno umidità e l&#8217;impasto avrà un aspetto più omogeneo. Non farti prendere dal panico e non aggiungere latte o acqua per diluirlo: l&#8217;ho fatto una volta, ed è un errore. Grosso.

<img title="consistenza" src="/wp-content/uploads/2012/06/consistenza.jpg" alt="" width="545" height="364" />

Una volta raggiunta una consistenza simile a quella in foto, versa il composto in una teglia (meglio se a cerchio apribile, ma una qualsiasi andrà bene, testato) e spolverizzala con cannella e zucchero di canna e infornala a 180° per una mezz&#8217;ora, controllando con uno stuzzicadenti.

<img title="da_infornare" src="/wp-content/uploads/2012/06/da_infornare.jpg" alt="" width="545" height="364" />
  
Una volta cotta, la torta dovrebbe essere dorata e morbida, ottima sola o con del gelato (siamo in estate, in fondo). È veloce da preparare, buona e piace praticamente a tutti. Direi a prova di bomba se dovete fare un dolce per qualcuno che non conoscete bene e volete fare una bella figura. Auguri!

<img title="boccone" src="/wp-content/uploads/2012/06/boccone.jpg" alt="" width="545" height="364" />