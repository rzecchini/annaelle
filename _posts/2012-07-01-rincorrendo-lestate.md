---
id: 284
title: 'Rincorrendo l&#8217;estate'
date: 2012-07-01T14:30:21+00:00
author: annalanaro
layout: post
guid: http://anotherkitchenblog.wordpress.com/?p=284
permalink: /rincorrendo-lestate/
categories:
  - ricette
  - salato
tags:
  - cipolla
  - estate
  - peperoni
  - pomodori
---
Mia madre mi ha abituata, fin da piccola, all&#8217;amore per la verdura e, in particolar modo, per le zuppe. Durante i mesi freddi non c&#8217;è giorno che passi senza che lei prepari una crema calda per cena, e devo dire che la cosa mi ha sempre dato una certa sensazione di sicurezza.

Mi direte voi: ora siamo a luglio, che ce lo dici a fare? Beh, mia madre ha trovato la soluzione: da qualche parte ha scovato una ricetta del _gazpacho andaluz_, e l&#8217;ha adattata fino a trovare la sua personale versione. Ora che abito sola, d&#8217;estate la ripropongo spesso e volentieri.
  
Grazie a mamma Elena.

<img title="pomodori" src="/wp-content/uploads/2012/07/pom.jpg" alt="" width="545" height="364" />
  
## Gazpacho della Nena

* 5 pomodori ramati maturi
* 1 peperone, più uno per guarnire
* 1 cipolla rossa di tropea
* 1 cetriolo, per guarnire
* Pane raffermo
* 2-3 spicchi di aglio
* Una manciata di basilico fresco
* sale, pepe, limone, olio

Metti sul fuoco una pentola d&#8217;acqua. Una volta che questa è giunta a bollore spegni il fuoco, butta i pomodori e lasciali sbollentare per  circa trenta, quaranta secondi. Non si devono cuocere! Scolali e passali sotto l&#8217;acqua fredda: ora sono pronti per essere pelati velocemente. Pratica un taglio a croce su ognuno uno dei pomodori e sbucciali.

<img title="pomodori croce" src="/wp-content/uploads/2012/07/pomcroce.jpg" alt="pomodori croce" width="545" height="364" />

Taglia a pezzettoni i pomodori e mettili a riposare in una terrina con aglio, sale, olio e pepe. Nel frattempo taglia a pezzetti la cipolla e uno dei peperoni e, a parte, il cetriolo e il peperone per guarnire. Taglia il pane raffermo a dadoni e passali in forno con un po&#8217; di olio, finché non saranno dorati. In alternativa, io li taglio a fette e li faccio tostare tipo bruschetta (volendo si possono anche passare con dell&#8217;aglio).

<img title="pomodori+olio" src="/wp-content/uploads/2012/07/pomolio.jpg" alt="pomodori+olio" width="545" height="364" />

Aggiungi la cipolla e il peperone ai pomodori riposati, togli gli spicchi d&#8217;aglio (rimane il sapore ma si evitano tragedie durante il pasto), e con un mixer frulla tutto, fino ad ottenere una crema liscia.

<img title="gazpacho" src="/wp-content/uploads/2012/07/gazpacho1.jpg" alt="gazpacho" width="545" height="364" />

Aggiusta di sale, aggiungi uno spruzzo di limone e servi con la verdura a pezzi e i crostini caldi. Per le serate calde è la soluzione ideale.