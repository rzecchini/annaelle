---
id: 180
title: Hummus, my way
date: 2012-02-24T13:47:07+00:00
author: annalanaro
layout: post
guid: http://anotherkitchenblog.wordpress.com/?p=180
permalink: /hummus-my-way/
categories:
  - ricette
  - salato
tags:
  - ceci
  - hummus
  - pranzo
---
L&#8217;hummus è il piatto perfetto: leggero, nutriente e, soprattutto, buono. Ma buono davvero! È una ricetta perfetta per il pranzo, decisamente guilt-free e adatto a tutte le diete (celiaci, vegani, intolleranti al lattosio, fatevi avanti!). Unico problema, i ceci: richiedono un preavviso di almeno una giornata per essere cucinati a dovere, dovendo passare molte ore a bagno. Ad ogni modo, nel caso la voglia sopraggiunga all&#8217;improvviso, si può ottenere un discreto risultato dai ceci in scatola, meno gustosi ma assolutamente dignitosi.

Io lo cucino spesso, e a poco a poco ho introdotto piccole aggiunte e variazioni, fino a raggiungere il mio hummus. Ve lo presento, sperando di avere gusti simili ai vostri. Bon appétit!

<img title="chickpea" src="http://anotherkitchenblog.files.wordpress.com/2012/02/chickpea.jpg" alt="ceci" width="475" height="491" srcset="http://kitchen.annalanaro.com/wp-content/uploads/2012/02/chickpea.jpg 567w, http://kitchen.annalanaro.com/wp-content/uploads/2012/02/chickpea-290x300.jpg 290w" sizes="(max-width: 475px) 100vw, 475px" />

<img title="sesame_seeds" src="http://anotherkitchenblog.files.wordpress.com/2012/02/sesame_seeds.jpg" alt="semi di sesamo" width="474" height="354" srcset="http://kitchen.annalanaro.com/wp-content/uploads/2012/02/sesame_seeds.jpg 709w, http://kitchen.annalanaro.com/wp-content/uploads/2012/02/sesame_seeds-300x224.jpg 300w" sizes="(max-width: 474px) 100vw, 474px" />

## Hummus di Anna

* 2 manciate di ceci secchi
* 3-4 pomodori secchi (sott&#8217;olio o meno)
* 1 cucchiaio di semi di sesamo
* 1 cucchiaio di semi di coriandolo
* 1 piccolo porro
* 1 cucchiaio di succo di limone
* 3-4 cucchiai d&#8217;acqua
* sale q.b.

<img title="ingredients" src="http://anotherkitchenblog.files.wordpress.com/2012/02/ingredients1.jpg" alt="ingredienti hummus" width="482" height="336" srcset="http://kitchen.annalanaro.com/wp-content/uploads/2012/02/ingredients1.jpg 685w, http://kitchen.annalanaro.com/wp-content/uploads/2012/02/ingredients1-300x209.jpg 300w" sizes="(max-width: 482px) 100vw, 482px" />

I ceci sono la cosa più lunga da preparare. Dopo averli lasciati a bagno per una notte, bisogna cuocerli per un paio d&#8217;ore, affinché siano morbidi mantenendo la propria forma. Ah, un cucchiaino di bicarbonato nell&#8217;acqua aiuta ad ammorbidire i legumi.

Taglia a rondelle il porro (solo la parte bianca e verde chiaro) e spezzetta i pomodori secchi. Pesta grossolanamente i semi di coriandolo.

Una volta cotti, trasferisci i ceci in un contenitore con tutti gli ingredienti e con un mixer a immersione trita il tutto fino a raggiungere una consistenza cremosa, aggiungendo acqua nel caso il composto risulti troppo secco. Servi con verdure crude, polpette, pane tostato, o qualsiasi cosa ti venga in mente.

P.S. In un impeto di primaverilità, oggi ho pranzato con hummus e insalata di pomodoro con cavolfiore crudo, e mi ritengo largamente soddisfatta. TRY!

<img title="hummus" src="http://anotherkitchenblog.files.wordpress.com/2012/02/hummus.jpg" alt="hummus" width="466" height="356" srcset="http://kitchen.annalanaro.com/wp-content/uploads/2012/02/hummus.jpg 709w, http://kitchen.annalanaro.com/wp-content/uploads/2012/02/hummus-300x229.jpg 300w" sizes="(max-width: 466px) 100vw, 466px" />