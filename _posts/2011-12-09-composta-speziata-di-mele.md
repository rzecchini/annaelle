---
id: 17
title: Composta speziata di mele
date: 2011-12-09T00:53:29+00:00
author: annalanaro
layout: post
guid: http://anotherkitchenblog.wordpress.com/?p=17
permalink: /kitchen/composta-speziata-di-mele/
categories:
  - ricette
tags:
  - cannella
  - inverno
  - mele
---
Qualche sera fa ho scoperto una scorta di mele dimenticate in credenza, destinate ad una fine decisamente poco nobile. Fortunatamente per loro &#8211; e per me! &#8211; ho scovato e adattato alle mie esigenze una fantastica ricetta invernale, da provare sia dolce (con il pane a colazione, o su di una crostata) che salata (con i formaggi è ottima). Risvegliare i sensi con una serie di colori e sapori forti si è rivelato il modo migliore per combattere il grigio dicembrino.

## Composta speziata di mele

(adattata da <a title="Green Kichen Stories - apple compote" href="http://www.greenkitchenstories.com/apple-ginger-cardamom-compote/" target="_blank">Green Kitchen Stories</a>)

* 1 kg di mele, ben lavate
* 1 1/2 d&#8217;acqua
* 2 cucchiai di zenzero fresco tritato o in polvere
* 2 cucchiai di semi di cardamomo
* 3 cucchiai di cannella in polvere
* 1 limone
* 3 cucchiai di miele

Priva le mele del torsolo e tagliale a cubetti, tenendo la buccia. Togli la buccia del limone &#8211; solo la parte gialla &#8211; con un pelapatate, tritala grossolanamente con il coltello. Una volta spremutolo, versa il succo in una pentola con l&#8217;acqua e le spezie.

Porta a bollore il composto; cuoci poi a fuoco lento per una quarantina di minuti, mescolando frequentemente. Nel frattempo, metti a bollire in una grande pentola d&#8217;acqua due vasetti da marmellata (quattro, se sono piccoli), così da sterilizzarli.

Una volta che l&#8217;acqua è stata assorbita dal composto e le mele sono quasi squagliate, aggiungi il miele. Versa la composta nei vasetti, chiudili bene &#8211; bene, bene, bene! &#8211; e lascia raffreddare a testa in giù. In questo modo l&#8217;aria contenuta nei barattoli uscirà completamente, rendendo il contenuto sottovuoto.

La composta è priva di qualsiasi tipo di conservanti, quindi dovrà restare in frigo anche se chiusa. Finché non viene aperta resterà chiusa per un mese, forse più (ricorda di controllare, la sicurezza non è mai troppa). Una volta aperta è meglio consumarla nel giro di una settimana.

<img title="compote_label" src="/wp-content/uploads/2011/12/chocolat-cafe-vintage-graphicsfairy3aa.jpg" alt="compote_label" width="417" height="411" />

_Sbizzarrirsi sull&#8217;etichetta, la parte migliore&#8230;_