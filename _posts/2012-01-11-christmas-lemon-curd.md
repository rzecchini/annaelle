---
id: 88
title: Christmas Lemon Curd
date: 2012-01-11T10:08:21+00:00
author: annalanaro
layout: post
guid: http://anotherkitchenblog.wordpress.com/?p=88
permalink: /christmas-lemon-curd/
categories:
  - dolce
  - ricette
tags:
  - limone
  - natale
---
Il Natale e le vacanze sono passate, ma per mantenere ancora un po&#8217; l&#8217;atmosfera pigra e dolce di questo periodo&#8230;continuerò a parlarne!

Cosa accomuna questo blog di cucina e i miei regali Natalizi? La risposta è: i barattoli di composte, marmellate, creme che ho prodotto. Il fattore amore e &#8220;tempo-speso-per-te&#8221; non è indifferente in questo periodo, dove si è tutti più buoni &#8211; e affamati. Da non sottovalutare poi il sottile piacere di sentirsi un po&#8217; massaia, tra tutti questi vasetti colorati ed etichettati ad hoc, i pacchetti e lo spago per le confezioni&#8230; Ma arriviamo al dunque: La manna dal cielo è stata Marika, che mi ha regalato una dose consistente di profumatissimi limoni provenienti direttamente dal suo giardino in Puglia. Non mi è servito molto per decidere di cominciare la mia seduta di conserve con una crema very english.

## Lemon Curd
  
(adattata da <a title="Delia" href="http://www.deliaonline.com/search.html?search_term=lemon+curd&x=0&y=0" target="_blank">Delia</a>)
  
Dosi per circa 1 kg di crema:
  
* Succo e buccia grattugiata di 4 limoni grandi
* 4 uova grandi
* 350 g di zucchero
* 225 g di burro a temperatura ambiente
* 1 1/2 cucchiaino di amido di mais o fecola di patate

Prepara tutti gli ingredienti: lava bene i limoni, grattugiane la buccia e spremine il succo; togli il burro dal frigo e taglialo a cubetti; sterilizza i barattoli con acqua bollente (vedi ricetta della composta di mele). In una pentola sbatti un poco le uova, aggiungi gli altri ingredienti e metti il tutto sul fuoco medio. Continua a sbattere con la frusta finché la crema comincia ad addensarsi &#8211; una decina di minuti circa &#8211; poi abbassa la fiamma e lascia sobbollire, sempre mescolando. Cuocila così finché non raggiunge una consistenza cremosa e liscia. Togli la pentola dal fuoco e, finché la crema è ancora calda, riempi i vasetti il più possibile. Una volta chiusi lasciali a testa in giù finché non si saranno raffreddati.

Ah, le operazioni di etichettatura & co. dovranno avvenire una volta che i barattoli saranno completamente freddi! Il lemon curd si conserva per diverse settimane, a patto che sia tenuto in un luogo fresco e asciutto. Ad ogni modo, dubito che le confezioni dureranno a lungo se la vostra golosità è simile alla mia!

<img title="lemoncurd" src="http://anotherkitchenblog.files.wordpress.com/2012/01/lemoncurd1.jpg" alt="" width="424" height="374" srcset="http://kitchen.annalanaro.com/wp-content/uploads/2012/01/lemoncurd1.jpg 1345w, http://kitchen.annalanaro.com/wp-content/uploads/2012/01/lemoncurd1-300x264.jpg 300w, http://kitchen.annalanaro.com/wp-content/uploads/2012/01/lemoncurd1-1024x904.jpg 1024w" sizes="(max-width: 424px) 100vw, 424px" />